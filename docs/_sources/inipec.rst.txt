11. Indice nazionale indirizzi PEC professionisti e imprese
===========================================================

Base dati di interesse nazionale come definita nel decreto legge 18 ottobre 2012 n. 179.
E' possibile scaricare i metadati conformi al profilo DCAT-AP_IT per questa basi di dati in `RDF/Turtle <Metadati/metadatiDCATAPIT_INIPEC.ttl>`__, `RDF/XML <Metadati/metadatiDCATAPIT_INIPEC.rdf>`__ e `JSON-LD <Metadati/metadatiDCATAPIT_INIPEC.jsonld>`__.


Denominazione ufficiale (titolo)
--------------------------------
Indice Nazionale degli Indirizzi di Posta Elettronica Certificata

Acronimo
--------
INI-PEC

Descrizione
-----------
INI-PEC è l'Indice Nazionale degli Indirizzi di Posta Elettronica Certificata, istituito presso il Ministero dello Sviluppo Economico.

INI-PEC raccoglie tutti gli indirizzi di posta elettronica certificata (PEC) delle imprese e dei professionisti presenti sul territorio italiano ed è pensato per chiunque abbia la necessità di contattare un professionista o un'impresa mediante l’uso della PEC. L'indice viene puntualmente aggiornato con i dati provenienti dal Registro Imprese, dagli Ordini e dai Collegi di appartenenza, nelle modalità stabilite dalla legge. L’art. 6 del D.Lgs. n. 82/2005 e s.m.i. (“Codice dell’Amministrazione Digitale”, o “CAD”), prescrive la possibilità da parte della Pubblica Amministrazione di utilizzare la PEC per ogni scambio di documenti e informazioni e, a tal fine, INI-PEC rende agevole il reperimento delle informazioni di imprese e professionisti che sono tenuti a possedere un proprio indirizzo PEC.

E’ possibile effettuare ricerche per singole posizioni, da portale, o in modalità massiva, mediante servizi di cooperazione applicativa (SPCoop) ed altri servizi evoluti disponibili per le pubbliche amministrazioni. Il Ministero dello Sviluppo Economico disciplina mediante propri decreti tempi e modalità della raccolta, dell'aggiornamento e dell’accesso agli indirizzi di posta elettronica certificata, messi a disposizione degli utenti tramite il portale INI-PEC. La gestione informatica del servizio è affidata dal Ministero dello Sviluppo Economico ad InfoCamere scpa.

L'INI-PEC è suddiviso in due sezioni denominate, rispettivamente, "Sezione Imprese" e "Sezione Professionisti". Ciascuna Sezione prevede informazioni e modalità di aggiornamento distinte. La Sezione Imprese è alimentata quotidianamente dal Registro delle Imprese con le informazioni relative alle imprese che risultano attive e che hanno provveduto al deposito del proprio indirizzo PEC. Sono escluse le PEC di soggetti iscritti al solo REA e le PEC di imprese cancellate dal Registro Imprese.
La Sezione Professionisti è alimentata con trasferimento in via telematica da parte degli Ordini e Collegi professionali all’INI-PEC, degli indirizzi PEC relativi ai propri iscritti. Ai fini dell'aggiornamento delle informazioni della Sezione Professionisti, gli Ordini e Collegi professionali provvedono, con frequenza giornaliera, alla comunicazione per via telematica delle variazioni intervenute. Il portale INI-PEC rende disponibili agli Ordini e Collegi professionali funzioni puntuali e massive per il caricamento e l’aggiornamento degli indirizzi PEC dei propri iscritti.

L’interoperabilità della banca dati è garantita dall’esposizione dei servizi in SPCoop, che consentono la consultazione da parte delle pubbliche amministrazioni, secondo le disposizioni vigenti.

Amministrazione titolare
------------------------
Ministero dello Sviluppo Economico (MISE)

Frequenza di aggiornamento
--------------------------
Quotidiana. Nel caso del vocabolario controllato previsto dal profilo DCAT-AP_IT: http://publications.europa.eu/resource/authority/frequency/DAILY

Punto di contatto
-----------------
Servizio di supporto e assistenza, numero di telefono e contatti disponibili su sito INI-PEC (https://www.inipec.gov.it)

Norme di riferimento
--------------------

 1. **Decreto legislativo 7 marzo 2005, n.82 e s.m.i.** ("Codice dell'Amministrazione Digitale", o “CAD”), con l'articolo 6, introduce la possibilità da parte della Pubblica Amministrazione di utilizzare la PEC per ogni scambio di documenti e informazioni con i soggetti che ne hanno fatto preventivamente richiesta.

 2. **Dl 29 novembre 2008, N.185 - convertito con modificazioni dalla legge 28 gennaio 2009, n.2)**, all’articolo 16, viene introdotto l'obbligo da parte delle imprese e dei professionisti di dotarsi di un proprio indirizzo di PEC e di comunicarlo rispettivamente al Registro Imprese e agli Ordini o Collegi di appartenenza.

 3. **Decreto legge 18 ottobre 2012, n.179** - convertito con modificazioni dalla legge 17 dicembre 2012, n.221), all'articolo 5, commi 1 e 2, l’obbligo di dotarsi di un proprio indirizzo PEC e di comunicarlo al Registro Imprese viene esteso anche alle imprese individuali, siano esse nuove o già esistenti.

 4. **Decreto 19 Marzo 2013**- disciplina le modalità di raccolta, aggiornamento e accesso all’Indice nazionale degli indirizzi di posta elettronica certificata delle imprese e dei professionisti (INI-PEC).

Conformità a standard
---------------------
I servizi relativi alla banca dati in oggetto sono erogati, dal sito di Padova, in architettura logica e fisica di alta affidabilità e continuità operativa.

Il Data Center è protetto con architetture di Continuous Availability e Disaster Recovery. Lo SLA dei servizi si attesta sul 99,9% e i tempi di ripristino del secondo sito (a Milano) sono inferiori a 72 ore.

Certificazioni relative alla Progettazione, sviluppo, erogazione ed assistenza di servizi informatici per il trattamento sicuro di dati, documenti elettronici e identità digitali per le Camere di Commercio, le Pubbliche Amministrazioni e terzi:

  + ISO 9001:2008
  + ISO/IEC 27001:2013

Home page o pagina web di riferimento
-------------------------------------
https://www.inipec.gov.it/

Data di ultimo aggiornamento
----------------------------

21/7/2017

Benefici
--------
INI-PEC raccoglie gli indirizzi PEC di imprese e professionisti presenti sul territorio italiano ed è pensato per chiunque abbia la necessità di contattare un professionista o un'impresa mediante l’uso della PEC.


Modalità di fruizione
---------------------
L'accesso ad INI-PEC avviene tramite sito web ed SPCoop

Canali per il supporto ad amministrazioni e altri utenti
--------------------------------------------------------
Servizio di supporto e assistenza, numero di telefono e contatti disponibili su sito INI-PEC (https://www.inipec.gov.it)

Open Data
---------
Nessuna risposta fornita.

Tema di riferimento per i dati
------------------------------
Scienza e tecnologia. **URI da utilizzare**: http://publications.europa.eu/resource/authority/data-theme/TECH
