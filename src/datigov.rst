13. Catalogo dei dati delle Pubbliche Amministrazioni
=====================================================

Base dati equiparabile a quelle di interesse nazionale.
E' possibile scaricare i metadati conformi al profilo DCAT-AP_IT per questa basi di dati in :download:`RDF/Turtle <Metadati/metadatiDCATAPIT_datigov.ttl>`, :download:`RDF/XML <Metadati/metadatiDCATAPIT_datigov.rdf>` e :download:`JSON-LD <Metadati/metadatiDCATAPIT_datigov.jsonld>` (dati.gov.it è descritto come il dataset di tutti i dataset aperti. Inoltre, essendo questa una fotografia di quanto disponibile alla data di pubblicazione delle presenti schede, la data di ultimo aggiornamento indicata nei file è quella della pubblicazione stessa delle schede).

Denominazione ufficiale (titolo)
--------------------------------
Base dati del catalogo nazionale dei dati aperti delle Pubbliche Amministrazioni - dati.gov.it


Descrizione
-----------
dati.gov.it è il catalogo nazionale dei metadati relativi, allo stato attuale, ai dati rilasciati in formato aperto dalle pubbliche amministrazioni italiane. Esso rappresenta, quindi, il punto di accesso per tutti gli utenti ai dati aperti delle amministrazione, svolgendo anche le funzioni di ricerca come previste nella relativa normativa dell'Informazione del Settore Pubblico.
Il catalogo è realizzato dall’Agenzia per l’Italia digitale ed è online dal novembre 2011.
L’attività di pubblicazione e di aggiornamento dei dati è un processo collaborativo coordinato dall’Agenzia per l’Italia digitale e svolto in raccordo con tutti gli enti pubblici che espongono dati di tipo aperto.
Dati.gov.it è anche lo strumento con il quale l’Agenzia per l’Italia digitale promuove le politiche di valorizzazione del patrimonio informativo pubblico nazionale. A tal fine dati.gov.it mette a disposizione delle amministrazioni e degli sviluppatori una serie di risorse utili ad approfondire il tema dei dati aperti.
Attraverso dati.gov.it è possibile, tra gli altri:

 + **ricercare i dati**: nel catalogo sono disponibili i metadati dei dataset pubblicati dalle pubbliche amministrazioni italiane;
 + **usare i metadati**: sezione dedicata agli sviluppatori per utilizzare i metadati del catalogo attraverso le API.

Il catalogo Dati.gov.it, alla pari degli altri disponibili presso altri Paesi europei, contribuisce ad alimentare il `Portale europeo dei dati <http://europeandataportal.eu>`__.

.. note::
  E' in corso una riorganizzazione del catalogo per trasformarlo in un catalogo di dati pubblici della pubblica amministrazione.

Amministrazione titolare
------------------------
Agenzia per l'Italia Digitale (AgID)

Punto di contatto
-----------------
Agenzia per l'Italia Digitale -  Area Architetture, Standard e Infrastrutture - Servizio Banche Dati e Open Data – info@dati.gov.it


Frequenza di aggiornamento
--------------------------
Settimanale. Secondo le specifiche DCAT-AP_IT: http://publications.europa.eu/resource/authority/frequency/WEEKLY

Norme di riferimento
--------------------
 + **D.lgs 18 maggio 2015, n.102** - Attuazione della direttiva 2013/37/UE che modifica la direttiva 2003/98/CE, relativa al riutilizzo dell'informazione del settore pubblico;
 + **D.lgs 7 marzo 2005, n. 82** - Codice dell'Amministrazione Digitale (articolo 68 - dati di tipo aperto).

Conformità a standard
---------------------
L'attuale versione è in parte conforme al profilo di metadatazione `DCAT-AP_IT <https://linee-guida-cataloghi-dati-profilo-dcat-ap-it.readthedocs.io/it/latest/dcat-ap_it.html>`__ che si basa sullo standard del Web RDF (Resource Description Framework).
Conforme agli standard di accessibilità per la parte di front-end.

Home page o pagina web di riferimento
-------------------------------------
http://www.dati.gov.it

Benefici
--------

 + un punto di accesso ufficiale per tutti i metadati che descrivono i dati delle amministrazioni;
 + standardizzazione della metadatazione dei dati delle amministrazioni italiane, anche con analoghe a livello europeo, grazie all'uso di uno standard europeo di metadatazione DCAT-AP, recepito in Italia con l'estensione DCAT-AP_IT;
 + facilità nella scoperta dei dati delle amministrazioni per incentivare così un riutilizzo degli stessi.

Modalità di fruizione
---------------------
Le altre pubbliche amministrazioni e gli utenti finali possono interagire con il catalogo mediante API rest che sono descritte nella sezione `Sviluppatori <http://www.dati.gov.it/content/sviluppatori>`__.
I dati aperti delle altre amministrazioni confluiscono mediante meccanismi automatici di harvesting.

.. note::
 E' in corso la reingegnerizzazione di un web form conforme al profilo DCAT-AP_IT per il caricamento dei dati mediante anche tale funzionalità.

Canali per il supporto ad amministrazioni e altri utenti
--------------------------------------------------------
 + `Issue tracking su developers Italia <https://github.com/italia/dati.gov.it/issues>`__
 + form online `"Scrivi alla redazione" <http://www.dati.gov.it/content/scrivi-redazione>`__
 + Direttamente via email usando l'indirizzo info@dati.gov.it

Open Data
---------
La base di dati è un catalogo di metadati di dati aperti. Il suo contenuto è open data per definizione e può essere riutilizzato secondo i termini della licenza CC BY 3.0.

Tema di riferimento per i dati
------------------------------
Per la natura stessa di dati.gov.it, ovvero di catalogo di metadati di dati delle Pubbliche Amministrazioni, non esiste un tema specifico per i dati chiaramente identificabile ma  tutti e 13 i `temi per i dati <https://linee-guida-cataloghi-dati-profilo-dcat-ap-it.readthedocs.io/it/latest/temi.html#>`__ sono riferibili ai metadati inclusi nel catalogo.
